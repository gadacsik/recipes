Bodzaszörp télire

5 liter vizet felforralok 3,5 kg cukorral. A maradék 0,5 kg kristálycukrot karamellizálom, majd mikor kész az égetett cukor, ráöntök 1 liter vizet (vigyázz, mert fröcskölhet), majd addig forralom, míg a cukor felolvad a vízben. Mikor ez megvan, a kétféle cukros szirupot egyben is összeforralom. Mikor a cukorszirup kihűlt, beleteszem a többi hozzávalót (én a virágot nem mosom meg, hisz épp a legértékesebb alkotórészét mosnám ki belőle, helyette eldugott helyről szedem, ténylegesen a természet lágy öléről). 4-5 napig érlelem, időnként megkeverem. Végül leszűröm és üvegekbe töltöm.